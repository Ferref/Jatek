## 2. Specifikáció

A játékban lehetővé kell tennünk a felhasználók és az abban található játékosok adatainak módosítását a játékban elkövetett interakciótól függően.

A felhasználókat a létrehozásuk után egy automatikusan generált ID-vel azonosíthatjuk. A felhasználónak szüksége lesz egy egyedi email-címre és egy jelszóra.

A felhasználók három szerver közül választhatnak, és a szerver kiválasztása után négy karaktert hozhatnak létre.

A játékosok a képességeket a kasztuktól függően tudják használni. A képességek használatához a játékosnak az adott képesség minimumszintjét el kell érnie.

Minden kasztnak saját azonosítója van, amelyet a név, életerő és sebzés módosítók egészítenek ki. Az alábbi arányokat alkalmazzuk:
- Harcos: Életerő módosító: 4, Sebzés módosító: 3 (Nagy élet, kevés sebzés)
- Mágus: Életerő módosító: 2, Sebzés módosító: 5 (Kevés élet, sok sebzés)
- Íjjász: Életerő módosító: 3, Sebzés módosító: 4 (Kiegyensúlyozott)

Minden felszerelésnek van egyedi azonosítója, neve és tulajdonságai (sebzés, életerő). Emellett árat is rendelhetünk hozzá, és megadhatjuk, hogy fel van-e véve. A szörnyeknek is egyedi azonosítójuk van, nevük, helyszínük, tapasztalatpontot adnak, és aranyat dobhatnak.

A játékosok csoportosulhatnak, melyek bónuszokkal járnak. Egy csoport tagjainak a száma nem haladhatja meg a 4-et. Ha a játékos csoportban van, akkor a kapott tapasztalatpontok szorzódnak (1.00 + csoporttagok száma / 10).

A boltban lehetőség van felszerelések vásárlására és eladására, de játékosok közötti tranzakció nem lehetséges.

A játékosok támadhatják egymást vagy szörnyeket. Játékos támadása esetén, ha párbajra hívható, és a szintkülönbség nem haladja meg az 5-öt, és azonos helyszínen tartózkodnak. Lehetőség van arra is, hogy aranyat szerezzünk az ellenfélről, a játékosok szintjétől függően. A játékosok harcolhatnak szörnyekkel is, ha azonos a tartózkodási helyük. A szörnyek szintje már amúgy is megfelelő lesz az adott helyen való tartózkodás miatt, így itt külön szintkikötés nincsen.